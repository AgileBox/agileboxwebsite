---
author: Agile Box
label: []
title: 'Marilee Adams: Myślenie pytaniami'
slug: marilee-adams-myslenie-pytaniami
date: 2021-05-24T22:00:00Z
hero_image: "/myslenie-pytaniami.png"

---
Czy znasz książkę Marilee Adams pt. „Myślenie pytaniami”?

Dla mnie była ona wielkim odkryciem i nauczyła mnie, że zadawanie sobie właściwych pytań pomaga rozwijać się szybciej, rozumieć więcej i wybierać lepiej.

Adams mówi, że właściwe pytania zmieniają sposób, w jaki myślimy o sobie i świecie. Radzi, jak zmienić nasze pytania, aby nas nie ograniczały, ale pozwoliły zobaczyć więcej opcji i szans.

Zdaniem autorki „Myślenia pytaniami” możemy przyjmować dwie postawy: być „wyrokującym” albo „uczącym się”. Bycie „wyrokującym” jest ograniczające, krytyczne, powoduje, że widzimy mniej, przyjmujemy założenia, obwiniamy siebie albo innych.

Dlatego zamiast pytać:

• co jest nie tak ze mną / z nimi?

• czyja to wina?

lepiej zadawać pytania „uczącego się”:

• co się stało?

• czego mogę się z tego nauczyć?

• jakie są fakty?

Zadawanie pytań „uczącego się” prowadzi to do sytuacji, w których wszyscy wygrywają, nie ma już więcej winnych, skupiamy się na rozwiązaniu, dokonujemy przemyślanych wyborów i wzmacniamy swój potencjał i wachlarz potencjalnych opcji.

A jakie pytania zadajesz sobie Ty, Scrum Masterze?
